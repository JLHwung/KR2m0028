# -*- mode: mandoku-view; -*-
#+TITLE: 明集禮
#+DATE: 2015-08-24 22:51:37.619340
#+PROPERTY: ID KR2m0028
#+PROPERTY: BASEEDITION WYG    
#+PROPERTY: JUAN 卷四十七
<pb:KR2m0028_WYG_047-1a>¶
欽定四庫全書¶
　明集禮卷四十七¶
　　字學¶
　　　總序¶
人文既作則有字書生民日用之至切者也古之六書¶
不過記其制字之義後世八法既生始求工於㸃畫間¶
而去古意逺矣雖然學者不可以不習也蓋六書本也¶
八法末也専於八法而不核之以六書則昧乎古専於¶
<pb:KR2m0028_WYG_047-1b>¶
六書而不文之以八法則戾乎今兼古今該本末則書¶
之道其庶乎作書學篇以教初學¶
　　　六書¶
周官大司徒教萬民而賓興之保氏掌養國子而教之¶
皆以六藝而六書為六藝之一漢許氏説文曰周禮八¶
嵗入小學教以六書一曰指事指事者視而可識察而¶
可見上下是也二曰象形象形者畫成其物隨體詰詘¶
日月是也三曰形聲形聲者以事為名取譬相成江河¶
<pb:KR2m0028_WYG_047-2a>¶
是也四曰㑹意㑹意者比類合誼以見指撝武信是也¶
五曰轉注轉注者建類一首同意相受考老是也六曰¶
假借假借者本無其字依聲託事令長是也宋徐氏繫¶
𫝊曰六書之義起於象形則日月之屬是也形聲者以¶
形配聲班固謂之象聲鄭𤣥注周禮謂之諧聲象則形¶
也諧聲者以形諧和其聲其實一也如江河之字水其¶
象也工可其聲也如空字雞字等形或在上或在下或¶
在左或在右或有微㫖然亦多從配合之宜非盡其義¶
<pb:KR2m0028_WYG_047-2b>¶
也六文之中象形者蒼頡本其所起觀察天地萬物之¶
形其文尚少故謂之文後相配合滋益漸多則謂之字¶
形聲㑹意是也故形聲最多(周禮正義曰六書之體形/聲居多江河之類左形右)¶
(聲鳩鴿之類右形左聲草藻之類上形下聲婆娑之類/下形上聲園國之類外形内聲闤闠之類内形外聲則)¶
(形聲之等/又有六也)轉注者謂如老之别名有𦒿有耋有□有耇¶
有耄又孝子養老是也此等皆以老為首而取類於老¶
故曰建類一首同意相受也若水之出源分岐别派為¶
江為漢轉相流注而本同生於一水故曰轉注也假借¶
<pb:KR2m0028_WYG_047-3a>¶
者省文從可知如令者號令也借為使令之令長者長¶
短也借為長幼之長諸如此類皆可以推指事者班固¶
謂之象事鄭𤣥謂之處事指事象形其義相似物之實¶
形有可象者則為象形物之虛無不可象者則曰指事¶
如上下之義無形可象故以丨在一上丨在一下指其¶
事也大凡六書之中象形指事相類象形實而指事虛¶
形聲㑹意相類形聲實而㑹意虛轉注則形事之别然¶
立字之始類於形聲而訓釋之義與假借為對假借則¶
<pb:KR2m0028_WYG_047-3b>¶
一字數用轉注則一義數文凡六書為三耦也其後夾¶
漈鄭氏著六書略最為精宻雖時與許氏不同實能推¶
廣其説而補其未備其説曰小學之義第一當識子母¶
之相生第二當識文字之有間象形指事文也㑹意諧¶
聲轉注字也假借文字俱也象形指事一也象形别出¶
為指事諧聲轉注一也諧聲别出為轉注二母為㑹意¶
一子一母為諧聲六書以象形為本形不可象則屬諸¶
事事不可指則屬諸意意不可㑹則屬諸聲聲則無不¶
<pb:KR2m0028_WYG_047-4a>¶
諧矣五者不足而後假借生焉一曰象形而象形之别¶
有十種有天物之形(如日太陽之精正圎不虧其中象/烏故其形全月太陰之精多虧少)¶
(盈故其形缺天從一從大象天垂示之形旦從日從一/象日出地上之形古文雲作云象雲興之形古文雨作)¶
(□象雨墜/之形之類)有山川之形(如丘象山之在地一者地也水/坎之體横則為☵縱則為□土)¶
(象物坼土而出之形坐象人據土而坐/之形凹者地之窊凸者土之空之類)有井邑之形(如/井)¶
(象井幹之形田象/疆畛之形之類)有草木之形(如□象芝出於地艸象/草木初生木上象枝幹)¶
(下象根荄禾象枝葉及垂穗之形/韭象韭芽初生於地上之形之類)有人物之形(如人象/人立身)¶
(象人身兒象小兒頭囱未合面象𩠐面𩠐象/人頭目象人眼有瞳眉象目上有毛之類)有鳥獸之¶
<pb:KR2m0028_WYG_047-4b>¶
形(如牛羊馬豕虎熊象兕鹿廌/免犬鳥烏之類皆象其形)有蟲魚之形(如□其中/從仌象鱗)¶
(其下從火象尾燕象籋口支翅枝/尾之形乙為□腸丁為蠆尾之類)有鬼物之形(鬼象鬼/魅之形)¶
(甶敷勿切/象鬼頭也)有器用之形(如干戈升斗舟車豆豋弓矢勺/臼門户鼎傘之類皆象其形)¶
有服飾之形(如衣象披衣之形巾象佩巾之形芾象蔽/膝之形勿象建旗之形帶象帶形网象网)¶
(形之/類)推象形之類則有象皃象數象位象气象聲象屬¶
是六象也與象形並生而統以象形(如八象分别之皃/爻象交加通疏之)¶
(皃此象皃也一二三亖又五七九十千廿卅世&KR1920;此象/數也上卜在一上下卜在一下中丨在口中此象位也)¶
(气象气上升之狀只語已之辭象言訖而氣散乃象气/之難出于象气之舒此象气也牟牛鳴也從牛芈羊鳴)¶
<pb:KR2m0028_WYG_047-5a>¶
(也從羊皆象其聲气之上出囂象气出頭上轟象羣車/聲此象聲也十日十二辰皆假借惟己亥為正書蓋以)¶
(日辰不可名惟取同音而借己亥無同音之本故無所/借已不可為也象蛇之形而為己亥不可為也象豕之)¶
(形而為亥/此象屬也)又有象形而兼諧聲者則曰形兼聲(如齒象/形從止)¶
(聲箕象形從其聲金象/金在土中從今聲之類)有象形而兼㑹意者則曰形兼¶
意(如龠從冊象編竹之形從□從&KR2958;集衆聲弄象廾/持玉之形謂寳玉可玩弄盥象臼水臨皿之類)十¶
形猶子姓也六象猶嫡庶也兼聲兼意猶姻婭也二曰¶
指事指事類乎㑹意指事文也㑹意字也獨體為文合¶
體為字指事又類乎象形形可象者曰象形非形不可¶
<pb:KR2m0028_WYG_047-5b>¶
象者指其事曰指事(如尹治也從又從丿握事者也史/記事者也從又持中中者正也丈)¶
(十尺也從又持十与賜/予也一勺為与之類)指事之别有兼諧聲者則曰事¶
兼聲(如用可施行也從卜從中庸用也/從用從庚中與用皆聲也之類)有兼象形者則¶
曰事兼形(如支去竹之枝也從手從半竹之/狀爭二手而競一物之&KR0250;之類)有兼㑹意¶
者則曰事兼意(如歬人在舟上不行而進爨上象/竈以安甑下象廾而焚也之類)三曰¶
㑹意蓋文合而成字文有子母母主義子主聲一子一¶
母為諧聲諧聲者一體主義一體主聲二母合為㑹意¶
㑹意者二體俱主義合而成字不主聲也(如土示為社/人言為信目)¶
<pb:KR2m0028_WYG_047-6a>¶
(亡牟子為盲士口/出言為吉之類)四曰轉注别聲與義故有建類主義¶
亦有建類主聲立類為母從類為子母主義子主聲主¶
義者是以母為主而轉其子主聲者是以子為主而轉¶
其母(如老為建類而耆考耇孝等皆為轉注此主義者/也弌為建類而弍弎為轉注鳯為建類而凰為轉)¶
(注此主/聲者也)有互體别聲亦有互體别義聲異而義異者曰¶
互體别聲義異而聲不異者曰互體别義(如杲與東杳/為互體本與)¶
(朱末為互體而其聲不同此互體之别聲者也朞與期/為互體義不同而同音猶與猷為互體義不同而同音)¶
(此互體之/别義者也)五曰諧聲母主形子主聲者諧聲之象也然¶
<pb:KR2m0028_WYG_047-6b>¶
有子母同聲者(如啎五故切逆也午為母吾為子䪩/魚音切呻吟也音為母今為子之類)有¶
母主聲者(如瞿九遇切鷹隼之視也以䀠為聲佳為/形枓當口切勺也以斗為聲木為形之類)有¶
主聲不主義者(如魏闕名也以委鬼為聲而無/義&KR0146;踞也以尸夷為聲而無義)有子母¶
互為聲者(如䢈丞真切又黄外切日月之㑹為䢈辰/與㑹互為聲蜼魯水切虫與佳為互聲)有¶
聲兼意者(如禮從示從豊豊祭器祏從示從石石廟主/祫從示從合合其先祖而祭之禘從示從帝)¶
(審諦先祖之尊/卑而祭之之類)六曰假借不離音義六書無𫝊惟藉説¶
文然許氏惟得象形諧聲二書以成書牽於㑹意復為¶
假借所擾故所得者亦不能守學者之患在於識有義¶
<pb:KR2m0028_WYG_047-7a>¶
之義而不識無義之義假借者無義之義也假借者本¶
非已有因他所授故於已為無意然就假借而言之有¶
有義之假借有無義之假借不可不别也曰同音借義¶
(如初裁衣之初而為凡物之初基築土之基而為凡物/之基始女子之始而為凡物之始本木之本而為凡物)¶
(之本/之類)曰協音借義(如旁之為旁中之為中下之為/下分之為分皆作去聲之類)曰因¶
義借音(如琢本琢玉之琢而為大圭不琢之琢則音篆/輅本車輅之輅而為狂狡輅鄭人之輅則音迓)¶
(之/類)曰因借而借(如難鳥也因音借為艱難之難因艱難/之難借為險難之難則去聲為母猴也)¶
(因音借為作為之為因作為之/為借為相為之為則去聲之類)此皆有義之假借也曰¶
<pb:KR2m0028_WYG_047-7b>¶
借同音不借義(如汝水也而為爾汝之汝爾花盛也而/為汝爾之爾示旗也而為神示之示業)¶
(大板也而為事/業之業之類)曰借協音不借義(如荷為負荷之荷鮮/為鮮少之鮮燕為幽)¶
(燕之燕信為屈/信之信之類)曰語辭之借凡有形有象者則可以為¶
象故有其書無形無象者則不可為象故無其書語辭¶
是也語辭之用雖多而主義不立並從假借(如之本菌/也也本女)¶
(陰也於本鳥也云本雲也焉本鳶也耳本人耳也而本/面毛也乎&KR0006;于只乃本皆氣也思本慮也&KR0999;本斾也之)¶
(類/)以語辭之類虚言難象故因音而借焉曰五音之借¶
(宫本宫室之宫商本商度之商角本頭/角之角徴本徴召之徴羽本羽毛之羽)曰三詩之借(風/本)¶
<pb:KR2m0028_WYG_047-8a>¶
(風蠱之風雅本烏雅之雅頌/本顔頌之頌頌即容字也)三詩五音皆聲也聲不可¶
象並因音而借焉曰十日之借(甲本戈甲乙本魚腸丙/本魚尾丁本蠆尾戊本)¶
(武也已本几也庚鬲也辛被/罪也壬懷妊也癸草木實也)曰十二辰之借(子人之子/也丑手之)¶
(械也寅臏也卯牖也辰未詳本義已蛇屬也午未詳本/義未木之滋也申持簡也酉卣也戌與戊戊戚同意亥)¶
(豕屬/也)一日十二辰惟己亥有義他並假借以日辰之類¶
皆虛意難象故因音而借焉曰方言之借(如歜之為歜/上音觸下為)¶
(昌歜之歜穀之為穀上音/穀下為穀於莬之穀之類)非由音義蓋因方言之異故¶
不易其字此皆無義之假借也又有雙聲並義不為假¶
<pb:KR2m0028_WYG_047-8b>¶
借者(如陶冶之陶臯陶之陶榮桐之榮屋榮之榮幅/尺之幅幅舄之幅荷校之校闌校之校之類)以¶
上皆鄭氏説摭其大畧如此學者可以觸類而通他如¶
張有復古編戴侗六書故等書亦兼考之可也兹不具¶
載云¶
　　　字體¶
㐲羲氏始畫八卦獲景龍作龍書炎帝氏因嘉禾作穗¶
書黄帝之史倉頡見鳥獸之迹作鳥迹書其書頭麄尾¶
細復團圓如水中之科斗子故又名科斗書(古者以竹/或木㸃漆)¶
<pb:KR2m0028_WYG_047-9a>¶
(而書凝滯不行頭大/尾小有類科斗之形)許氏説文曰倉頡之初作書也依¶
類以象形故謂之文其後形聲相益即謂之字字者孳¶
乳而寖多也著於竹帛則謂之書書者如也如者如其¶
事也五帝三王改易殊體及周宣王太史籀著大篆十¶
五篇與古文或同或異孔子書六經左丘明述春秋傳¶
皆以古文其後諸侯力政不統於王言語異聲文字異¶
形秦始皇初併天下命丞相李斯同之罷其不與秦文¶
合者作倉頡篇取史籀大篆或頗省改所謂小篆者也¶
<pb:KR2m0028_WYG_047-9b>¶
是時秦滅經書大發𨽻卒興戍役官職務繁獄吏程邈¶
善大篆增減其體去其繁複以趨約易施於徒𨽻名曰¶
𨽻書而古文由此絶矣自此秦書有八體一曰大篆二¶
曰小篆三曰刻符四曰蟲書(徐鍇曰蟲書即/鳥書以書繙信)五曰摹印¶
六曰署書(以題/官署)七曰殳書(古者記事於笏亦/記於殳故有殳體)八曰𨽻書¶
王莽居攝使甄豐改定古文時有六書一曰古文孔子¶
壁中書也二曰竒字即古文而異者也三曰篆書即小¶
篆也四曰佐書即𨽻書也五曰繆篆謂其文屈曲纒繞¶
<pb:KR2m0028_WYG_047-10a>¶
所以摹印章也六曰鳥蟲書謂為蟲鳥之形所以書幡¶
信也是時郡國又往往於山川得鼎彝之器其銘即前¶
代之古文也漢魏至唐人有八分書楷書正書行書草¶
書飛白諸體八分書者漢靈帝時上谷王次仲所作割¶
程𨽻字八分取二分割李篆字二分取八分故曰八分¶
書楷書者亦次仲所作或以為魏鍾繇善八分又善𨽻¶
書始為楷法楷法又曰正書蓋𨽻書楷書正書名有不¶
同其實一也今人但知八分之為𨽻而不知古之所謂¶
<pb:KR2m0028_WYG_047-10b>¶
𨽻者乃今之真書耳行書潁川劉徳升所作章草黄門¶
令史史游所作杜伯度張伯英俱善草書蔡邕在鴻都¶
學見匠人施堊帚遂創意為飛白書凡此皆歴代字體¶
之變而其源則本於六書云其餘又有五十二體等形¶
繁雜近俚今所不取¶
　　　書法¶
作書之法要在執筆知用筆之方然後可以語法度而¶
布位置矣凡執筆真書當去筆頭一寸二分行草書去¶
<pb:KR2m0028_WYG_047-11a>¶
筆頭三寸一分虞世南云筆長不過六寸真一行二草¶
三指實掌虛即其法也執筆有雙鈎單鈎二法韓方明¶
云雙鈎以雙指包管亦當五指共執要在實指虚掌鈎¶
擫抵送若以單指包之則力不足而無神氣此言雙鈎¶
之勝單鈎也若寫篆則多用單鈎取其圎直有凖也張¶
懷瓘云執筆淺而堅則掣打勁利掣三寸而一寸著紙¶
勢則有餘若執筆深而束牽三寸而一寸著紙勢已盡¶
矣其故何也筆在指端則掌虛運動適意騰躍頓挫生¶
<pb:KR2m0028_WYG_047-11b>¶
意在焉若筆居半則掌實如樞不轉制豈自由轉既不¶
能&KR0158;旋乃成稜角筆既死矣寧望字之生動乎古人有¶
撥鐙法曰擫壓鈎揭抵導送擫者擫大指骨上節下端¶
用力欲直如提千鈞壓者&KR0900;食指著中節旁此二指主¶
力鈎者鈎中指著指尖鈎筆令向下揭者揭名指著指¶
外𤓰肉之際揭筆令向上抵者名指揭筆中指抵住拒¶
者中指鈎筆名指拒定此二指主運轉導者小指引名¶
指過右送者小指送名指過左此二指主來往謂之撥¶
<pb:KR2m0028_WYG_047-12a>¶
鐙者鐙馬蹬也蓋以筆管著中指名指尖令圓活易轉¶
動筆管既直則虎口間空圓如馬蹬也足踏馬蹬淺則¶
易轉運手執筆管亦欲其淺則易於撥動矣又當識腕¶
法腕法有三有枕腕有提腕有懸腕枕腕者以左手枕¶
右手腕而書之提腕者肘著案虚提手腕而書之懸腕¶
者懸著空中而書之枕腕以書小字提腕以書中等字¶
懸腕以書大字張敬𤣥云楷書把筆妙在虚掌運腕不¶
宜把筆苦緊𦂳即轉腕不得既腕不轉則字體或麄或¶
<pb:KR2m0028_WYG_047-12b>¶
細上下不均雖多用力而無益也又云楷書只虚掌轉¶
腕不要懸臂懸臂則氣力有限行草書即須懸腕懸腕¶
則筆勢無限否則拘而難運矣又有撮管&KR1911;管之法撮¶
管者用撥鐙法撮管頭&KR1911;管者以五指共&KR1911;其管頭掉¶
筆急疾二法皆宜用以書壁併大幅屏幛以上皆執筆¶
之要也執筆既正當知八法禁經云八法起於𨽻字之¶
始王逸少工書十五年間偏攻永字以其八法俱全能¶
通於一切之字也上一㸃曰側上一畫曰勒中一直曰¶
<pb:KR2m0028_WYG_047-13a>¶
努努末之挑曰趯左一畫曰䇿一丿曰掠右一丿曰啄¶
一□曰磔顔魯公八法頌曰側蹲鴟而墜石勒緩縱以¶
藏機努彎環而勢曲趯峻快以如錐䇿依稀而似勒掠¶
彷彿以宜肥啄騰凌而速進磔抑昔以遲移栁子厚八¶
法頌曰側不愧卧勒嘗患平努過直而力敗趯宜蹲而¶
勢生䇿仰收而暗掲掠左出而鋒輕啄倉皇而疾掩磔¶
䟐趞以開撑蓋側如墜石言其磕磕然實也作㸃向左¶
斜頓向右側下其筆使墨精暗墜徐乃&KR0158;筆挫鋒收鋒¶
<pb:KR2m0028_WYG_047-13b>¶
在内則稜利矣不言㸃而言側者謂筆鋒顧右審勢而¶
側之故名側也勒法不得卧其筆須令筆鋒先行中高¶
兩頭下以筆心壓之不言畫而言勒者取其勁澁而遲¶
也努筆欲其左偃而下則為有力不謂之豎畫而曰努¶
者勢不欲直也直則無力矣趯自努畫蹲鋒豎筆而來¶
潛勁借勢而出之出則暗收法須挫衂轉筆佇思消息¶
則善矣不曰挑而曰趯者横曰挑直曰趯也䇿須仰筆¶
潛鋒輕擡而進兩頭微高以筆心舉之故謂之策掠者¶
<pb:KR2m0028_WYG_047-14a>¶
借勢於策須迅其鋒左出而利法在澁而勁意欲暢而¶
婉疾徐有凖拂掠得宜故謂之掠啄者立筆下掩疾罨¶
向左收鋒迅擲如禽之啄物故謂之啄磔者始入筆緊¶
築而微仰便下徐行勢足而後磔之筆從腹起抑而後¶
拽將放更留遒勁而遲澁故謂之磔若便抛之必流滑¶
凡淺矣磔又謂之波微直曰磔横過曰波皆是三折筆¶
而為之也既知八法則字之偏旁向背位置可由此而¶
推廣之矣如立人之法欲如烏之在柱背挑之法欲如¶
<pb:KR2m0028_WYG_047-14b>¶
壯士之屈臂戈法欲如百鈞之努發如長松之倚溪嗚¶
呼等字口在左者欲近上和扣等字口在右者欲近下¶
大抵位置之法太停則有唐人及經生之弊不停則又¶
失其情理右軍云凝神靜慮預想字形大小偃仰筋骨¶
相連意在筆前然後作字分間布白上下齊平大字促¶
之令小小字寛之令大又不宜平直相似狀如算子則¶
不成書但得其㸃畫耳凡字腹不宜促腳不宜賒單不¶
宜小複不宜大不得上寛下窄不宜傷宻宻則似痾瘵¶
<pb:KR2m0028_WYG_047-15a>¶
纒身不宜傷疎疎則似溺水之禽不宜傷長長則似死¶
蛇挂樹不宜傷短短則似壓死蝦蟇勿以字小易而忙¶
行筆勢勿以字大難而慢展豪頭梁武帝云運筆斜則¶
無芒角執筆寛則書軟弱㸃掣短則擁腫長則離凘畫¶
促則字勢横疎則字形慢拘則乏勢放又少則純骨無¶
媚純肉無力少墨浮澁多墨莽鈍此乃自然之理若抑¶
揚得所趣舍無違值筆廉斷觸勢峰鬱揚波折節中規¶
合矩分間下注濃纎有方肥瘦相和骨力相稱婉婉曖¶
<pb:KR2m0028_WYG_047-15b>¶
曖視之不足稜稜凜凜常有生氣適眼合心便為甲科¶
此皆言位置之法也或問張旭云書之妙何得齊古人¶
旭曰妙在執筆令其圓暢勿使拘攣其次在識法口傳¶
手授勿使無度所謂筆法也其次在布置合宜其次在¶
通變適懷其次在紙筆精佳五者備矣然後能齊古人¶
虞永興云太緩無筋太急無肉側管則鈍慢而多肉直¶
鋒則乾枯而露骨蔡希綜云一㸃失所如美女之眇一¶
目一畫失所如壯士之折一臂須氣骨雄壯奕奕有飛¶
<pb:KR2m0028_WYG_047-16a>¶
動之勢屈折之狀如鋼鐵為鈎牽掣之蹤若勁鋒直下¶
舉措合則起發相承輕濃似雲霧往來舒卷如林間花¶
吐或有重字亦須字字意殊右軍蘭亭每字皆搆别體¶
蓋其理也張懷瓘云夫馬筋多肉少為上肉多筋少為¶
下書亦如之皆欲骨肉相稱若筋骨不任其脂肉在馬¶
為駑駘在書為墨豬惟題署及八分則肥宻可也自此¶
之外皆宜蕭散恣其運動然能之至難鑒之不易精察¶
之者若庖丁解牛目無全形其有一㸃一畫意態縱横¶
<pb:KR2m0028_WYG_047-16b>¶
偃亞中間綽有餘裕結字峻秀類於生動幽若深逺煥¶
若神明以不測為量者書之妙也其有方濶齊平支體¶
肥腯布置逼仄神貌昏懵氣候蔑然以濃為華者書之¶
困也孫過庭云初學之際但求平正既知平正務追險¶
絶既能險絶復歸平正初謂未及中則過之後乃通㑹¶
通㑹之際人書俱老大抵一時而書有乖有合合則流¶
媚乖則踈凋畧言其由各有五事神怡務閒一合也感¶
惠徇知二合也時和氣順三合也紙墨相發四合也偶¶
<pb:KR2m0028_WYG_047-17a>¶
然欲書五合也心遽體留一乖也意違體屈二乖也風燥¶
日炎三乖也紙墨不佳四乖也情怠手䦨五乖也得時不¶
如得器得器不如得志五乖同萃思遏手䝉五合交臻神¶
融筆暢盧雋曰真如立行如行草如走姜堯章云真行草¶
書之法其源出於蟲篆八分飛白章草等圎勁古淡則出¶
於蟲篆㸃畫波發則出於八分轉換向背則出於飛白𥳑¶
便痛快則出於章草真草與行各有體製古人有專工正¶
書者有專工草書者有專工行書者信乎不能兼美也凡¶
<pb:KR2m0028_WYG_047-17b>¶
用筆之法如折釵股如屋漏痕如錐畫沙如壁拆折&KR0107;¶
股者欲其屈折圓而有力屋漏痕者欲其無起止之迹¶
錐畫沙者欲其勻而藏鋒壁拆者欲其無布置之巧筆¶
正則藏鋒筆偃則鋒出常欲筆鋒在畫中則左右皆無¶
病矣故一㸃一畫皆有三轉一波一拂又有三折一丿又¶
有數様一㸃者欲與畫相應兩㸃者欲自相應三㸃者必¶
一㸃起一㸃帶一㸃應四㸃者一起兩帶一應如□當行¶
草時尤當泯其稜角以寛閒圓美為佳心正則筆正意在¶
<pb:KR2m0028_WYG_047-18a>¶
筆前字居心後皆名言也極須淘洗俗姿則妙處自見¶
大要執之欲緊運之欲活不可以指運筆當以腕運筆¶
執之在手手不主運運之在腕腕不知執又作字者須¶
識篆文知㸃畫來歴如左右之不同刺刺之相異壬之¶
與王&KR0344;之與衣以至秦奉泰春形同理殊得其源本斯¶
不浮矣真書用筆自有八法今略言其指㸃者字之眉¶
目全藉顧眄精神横直畫者字之骨體欲其堅正勻凈¶
丿□者字之手足伸縮異度變化多端要如魚翼鳥翅¶
<pb:KR2m0028_WYG_047-18b>¶
有翩翩自得之狀挑剔者字之步履欲其沈實轉折者¶
方圓之法真多用折草多用轉折欲少駐駐則有力轉¶
欲不滯滯則不遒然而真以轉而後通草以折而後勁¶
不可不知懸針者筆欲極正自上而下端若引繩垂露¶
者垂而復縮米芾曰無垂不縮無往不收此之謂也翰¶
林禁經九生法云一用生筆久置復用則軟而又健二¶
用生紙新入篋笥則受墨而易書三用生硯洗滌乾而¶
後用不可浸潤四用生水新汲不可久停五用生墨逐¶
<pb:KR2m0028_WYG_047-19a>¶
旋研磨六用生手適遇攜執有勞則腕力無凖七用生¶
神凝神静思不可煩燥八用生目寢息適悟光朗分明¶
九用生景天清氣朗人心舒悦乃可言書張敬𤣥云法¶
成之後字體各有管束一字管兩字兩字管三字如此¶
管一行一行管兩行兩行管三行如此管一紙凡此皆¶
學者所當知也故撮其要以著於此他如右軍筆陳圖¶
蔡邕九勢梁武帝觀鍾繇十二意隋僧智果心成頌歐¶
陽率更書訣其説雖多大㮣不出乎此兹不能備録也¶
<pb:KR2m0028_WYG_047-19b>¶
　　　書品¶
學書當以古人為法篆書若史籀大篆其僅存者石鼔¶
之殘刻而已三代鐘鼎欵識及先秦篆書巫咸久湫亞¶
駞之文皆所當考李斯小篆則如嶧山碑泰山碑稽山¶
頌徳碑二世詔文皆篆之祖許慎説文解字五百四十¶
部九千三百五十三文篆之正體也唐初有碧落碑其¶
篆與古不同頗為怪異李陽冰善小篆自言斯翁之後¶
直至小生其見於世者如處州文宣王廟記黄帝祠宇¶
<pb:KR2m0028_WYG_047-20a>¶
城隍廟記李氏三墳記庶子泉銘之類甚多南唐徐鉉¶
篆書亦工多存於世皆學篆者所當法也八分書漢之¶
存於世者如蔡邕石經老子銘之類魏則如梁喆受禪¶
表鍾繇上尊號表梁鵠受禪壇記之類又如堂邑令費¶
君銘淳于長夏承碑西嶽華山廟碑不詳書者姓名唐¶
則如張庭珪梁升卿史惟則蔡有隣韓擇木之類皆學¶
八分者所當法也真書則鍾繇克捷宣示帖羲之樂毅¶
論東方朔畫象贊黄庭經誓墓文霜寒帖獻之洛神賦¶
<pb:KR2m0028_WYG_047-20b>¶
他如曹蛾碑遺教經六朝時人書不知名氏瘞鶴銘或¶
以為王羲之或以為陶𢎞景隋僧智永千文唐虞世南¶
孔子廟歐陽詢九成宫化度寺虞恭公等碑褚遂良哀¶
冊聖教顔真卿麻姑壇放生池中興頌干禄字書等碑¶
栁公權陀羅尼金剛經于敬宗王先生碑宋蔡襄及近¶
代趙孟頫書皆學真書者所當法也行書則鍾繇丙舍¶
吳人羸頓雪寒長風帖羲之蘭亭叙聖教序極寒毒熱¶
官奴快雪來禽奉橘等帖獻之地黄嵗終衛軍授衣阿¶
<pb:KR2m0028_WYG_047-21a>¶
姨鵝羣嵗盡夏日奉對思戀天寳吳興黄門山陰月内¶
尊體等帖謝安八月五日帖李邕嶽麓寺娑羅樹法華¶
寺雲麾將軍等碑張從申𤣥靜先生碑宋米芾及近代¶
趙孟頫等書皆學行書者所當法也草書則張芝羲之¶
父子張旭懷素歴代帝王名賢及宋黄庭堅等帖皆學¶
草書者所當法也宋太宗淳化中命王著模刻歴代以¶
來法書深得古意世稱閣帖蓋諸帖之祖他如絳帖則¶
師旦模刻潭帖則寳月大師模刻大觀帖則蔡京模刻¶
<pb:KR2m0028_WYG_047-21b>¶
太清樓帖則劉燾模刻戲魚堂帖則劉次莊模刻星鳯¶
樓帖則曹士冕模刻玉麟堂帖則吳琚模刻寳晉齋帖¶
則曹之格模刻百一帖則王萬慶模刻雖模刻之工拙¶
不同皆本於淳化者也大抵諸家書品皆所當參而要¶
以上品為至以近代為師不若以唐人為師以唐人為¶
師不若以魏晉以上為師畧序書品源流使學者知所¶
取法¶
　　　正訛¶
<pb:KR2m0028_WYG_047-22a>¶
六書自變𨽻以後流俗浸失本真惟許慎説文為文字¶
之宗當依其義而以楷法書之不可從俗凡從俗者皆¶
字之訛也今畧舉若干字用平上去入四聲分之初學¶
可以觸類而求如蟲豸之蟲作虫非怱遽之怱作匆非¶
豐盛之豐作豊非船作舡非雙作双非微作微非歸作¶
帰非偏裨之裨初始之初皆從衣不從示趨走之趨從¶
芻作趍非趍音馳須髪之須從彡作湏非湏火外切冔¶
從曰從吁從日非呉從口從□從天非圖畫之圖作啚¶
<pb:KR2m0028_WYG_047-22b>¶
非鳧鶩之鳧作鳬非三鹿為麤作麄非束草為芻作蒭¶
非盧作盧非雛作雏非隄防之隄不從土堤的米切東¶
西之西不作西西音亞臺作䑓非栽作㘽非脣作唇非¶
彬作斌非眞作真非珍作珎非因作囙非羣作群非筋¶
作䈥非文作攵非看從手下目作㸔非丹象丹井形作¶
丹非歡作&KR0172;非關作関非淵作渊非蕭作蕭非閒音閑¶
與防閑之閑不同本音叨與根本之本不同號作号非¶
高作髙非宫商之商作啇非齋莊之莊作庄非寧作寕¶
<pb:KR2m0028_WYG_047-23a>¶
非冰作氷非繩作䋲非興作㒷非句句曲之句也作勾¶
非沈浮沈之沈也作沉非蠶作蚕非嚴作𫿞非此平聲¶
字之當正者也宂作冗非恥作耻非舉作㪯非吕作吕¶
非筍作笋非館作舘非鮮作尠獮作狝非鳥作鳥非卯¶
作夘非丈無一㸃作□非兩从二入作兩非斗作㪷非¶
缶作𦈢非此上聲字之當正者也鼻上從自作&KR0569;非致¶
右從攵作致非莅作涖非備作偹非歲从步戍聲作嵗¶
非獻从大鬳聲作献非蓋作盖非晉作晋非泰作泰非¶
<pb:KR2m0028_WYG_047-23b>¶
旆作斾非奮作&KR0108;非亂作乱非變作変非面作靣非霸¶
作覇非羕作羕非壯从士从土非敬从茍从苟非慶作¶
慶非競作&KR1313;非舊作舊非宿作宿非此去聲字之當正¶
者也竺从二作笁非倏从犬作倐非屬作属非覺作斍¶
非學作斈非駮作駁非吉从士口出言從土字者非出¶
象草木上達作兩山者非切从刀七聲从土非舌从干¶
在口象形從千非略作畧非麥作麦非策作䇿非覓作¶
覔非國作囯非葉作葉非耴音轍書取作耴者非協从¶
<pb:KR2m0028_WYG_047-24a>¶
十書十作心者非此入聲字之當正者也餘不能盡舉¶
　¶
　¶
　¶
　¶
　¶
　¶
　¶
<pb:KR2m0028_WYG_047-24b>¶
　¶
　¶
　¶
　¶
　¶
　¶
　¶
　明集禮卷四十七¶
